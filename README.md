# Folyadékok valós idejű szimulációja és megjelenítése

*BSc szakdolgozat*

A folyadékok modellezése egy rég óta kutatott terület. A fizikai jelenség és a technológiai limitációk egyaránt komplikálttá teszik a problémát. A dolgozat célja annak bemutatása, hogy hogyan lehet valós időben szimulálni a különféle folyadékok mozgását és milyen formában lehet azt egy böngészőben megjeleníteni. Ehhez meg kell vizsgálni a korábbi, hasonló célú alkalmazásokat. Meg kell adni a folyadék mozgásának leírásához a megfelelő matematikai modellt. Részletezni kell, hogy milyen feltételezések mellett, milyen optimalizációs módszerekkel oldható meg a valós idejű megjelenítés. A számítások elvégzéséhez JavaScript programozási nyelv, a megjelenítéshez pedig HTML Canvas elem kerül majd felhasználásra.

